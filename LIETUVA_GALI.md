#LietuvaGali

Tikiuosi, kad, didesnei Lietuvos visuomenės daliai pritarus mano pasiūlytoms rinkimų programos gairėms, kartu galėsime siekti teisingesnės Lietuvos VISIEMS. 

**Žmonių sveikatos, gyvenimo kokybės, jų socialinio saugumo rodikliai – tikrieji šalies kelrodžiai.**

Jei man bus patikėtas mandatas būti Lietuvos žmonių prezidentu, pasižadu reikalauti iš Lietuvos Respublikos Vyriausybės, Seimo ir savivaldybių koreguoti savo programas ir planus, kad programa „Lietuva gali“ būtų per penkerius metus paversta tikrove ir jai nustatytos šios kelio gairės:

1.	Nemokamas kokybiškas gydymas ir vaistai žmonėms nuo 75 metų – per 2 metus.

2.	Vaikų, nėščiųjų ir pensininkų nemokamos profilaktinės ir prevencinės programos, siuntimų pas specialistus sistemos panaikinimas dispanserizuotiesiems – per 4 metus. 

3.	Nemokamas mokslas gerai besimokantiems studentams kolegijose ir universitetuose, kai gerai besimokančiųjų balai nuo 7 iki 10, – per 3 metus. 

4.	Programoje išdėstytais principais paremta mokesčių reforma – per 5 metus.

5.	Vaikų skurdo panaikinimas – per 3 metus.

6.	Skurdo ir socialinės atskirties sumažinimo bent 1/3 darbai taikant geriausias ES praktikas  – per 5 metus.

7.	Viešojo sektoriaus reforma ir investicija į socialinius tikslus plėtra – per 3-5 metus.

8.	Spartesnis pensijų didinimas ir išsami pensijų reforma – per 5 metus.

9.	Nemokamas internetas kaimui ir provincijai - per 5 metus. 

10.	Visų Konstitucijoje numatytų Tautos gerovės reikalavimų įgyvendinimas – per 5 metus. 

### Veikdami visi kartu atsakomybės ir tiesos vardan galime tai padaryti.

# Lietuva turi susigrąžinti savo pačios ateitį!
